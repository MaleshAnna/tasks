<!DOCTYPE html>
<html lang="en">
  <head>
    <meta charset="UTF-8" />
    <meta http-equiv="X-UA-Compatible" content="IE=edge" />
    <meta name="viewport" content="width=device-width, initial-scale=1.0" />
    <title>Document</title>
  </head>
  <body>
   <a href="../ice.html">На головну</a>
    <a href="./filii.html">Інші філії</a>
    <h1> Менський сир</h1>
    <p>
      «Менський сир» - одне з провідних українських сироробних підприємств.
      Будівництво заводу в м. Мена було розпочато в січні 1984 р. Підприємство,
      що тоді носило назву «Менський сироробний комбінат», було введено в
      експлуатацію 1 січня 1988 р. і мало проектну потужність 420 т молока на
      добу. 2 грудня 2002 р. підприємство було реорганізовано шляхом зміни
      організаційно-правової форми у ДП «Менський сир» і увійшло до складу ДП
      «Мілкіленд-Україна». З 1 грудня 2004 р. підприємство реорганізоване в
      Філію «Менський сир» Приватного підприємства «Консалтингова фірма
      «Прометей», що діє донині. Підприємство регулярно вдосконалює технології,
      збільшує виробничі потужності. На сирзаводі працює унікальний для України
      цех з виробництва м'яких сирів «Брі» і «Камамбер». У 2008 р. була запущена
      в експлуатацію нова, вироблена в Голландії лінія по виробництву твердих
      сирів потужністю 40 т на добу. Також було введено в експлуатацію новий
      солільний цех, укомплектований обладнанням з Чехії. В кінці 2008 р.
      запрацювала лінія нанофільтрації сироватки, що дозволило значно підвищити
      якість продукції. Нововведення також приносить економію газу 250 тис. куб.
      м. на місяць. Потужність сироваткового цеху заводу, устаткованого сучасним
      бельгійським, швейцарським та німецьким обладнанням, складає 450 т на
      добу. Виробнича потужність цеху м'яких сирів складає 0,5 т на добу,
      маслоцеху - 4 т на добу. Камери дозрівання і зберігання сирів вміщують у
      собі 1410 т сирної продукції. У 2011 р. сирзаводом було вироблено 13613 т
      твердих і 70,5 т м'яких сирів, 6316,5 т сироватки, а також 944,8 т
      вершкового масла ТМ «Добряна». З 2007 по 2011 рр. інвестиції ДП
      «Мілкіленд-Україна» в завод склали 58,6 млн. грн. У 2011 р. дочірнє
      підприємство інвестувало в завод 3,3 млн. грн., що були спрямовані на
      будівництво сирцеху № 2 та модернізацію сироваткового цеху та цеху сухої
      молочної продукції. 
      <p> Підприємство виробляє тверді сири («Король Артур» зі
      смаком пряженого молока, «Російський великий», «Сметанковий», «Вершковий»,
      «Преміум», «Мисливський» зі спеціями, «Дуплет» , «Мармуровий», «Едам»,
      «Пармезан», «Королівський», «Радомер», «Норвезький», «Мааздам», «Фараон»,
      «Фамільний», «Норвезький» копчений), вершкове масло («Селянське»,
      «Екстра»), суху сироватку та сири м'які («Камамбер», «Камамбер» з кешью,
      «Камамбер» з грибами, «Камамбер» із зеленим перцем, «Брі», «Брі» з кешью,
      «Брі» з грибами, «Брі» з паприкою). Філія «Менський сир» є лідером з
      випуску сирів і сироватки серед заводів ДП ​​«Мілкіленд-Україна». У 2007
      р. Філія «Менський сир» ПП «КФ «Прометей» отримав сертифікат на систему
      безпеки харчових продуктів (англ. Hazard Analysis and Сritical Control
      Point, НАССР) для виробництва вершкового масла, сичужних сирів і сухих
      молочних продуктів. У 2010 р. підприємство пройшло сертифікацію системи
      управління безпекою продукції відповідно до вимог стандарту ISO 22000. У
      2012 р. сирзавод отримав сертифікат відповідності вимогам стандарту ISO
      9001:2009. Продукція підприємства є багаторазовим призером виставок і
      конкурсів. На Міжнародній агропромисловій виставці «Агро-2009» сир твердий
      «Король Артур» зі смаком пряженого молока отримав золоту медаль. Даний сир
      є флагманом лінійки твердих сирів підприємства. Другим за популярністю є
      «Російський» сир, третім - сир «Сметанковий». Державним департаментом
      продовольства України за високу якість сиру був також нагороджений
      дипломом і знаком "Зірка якості" м'який сир «Камамбер» виробництва Філії
      «Менський сир».
      </p>
    </p>
    <p></p>
  </body>
</html>
