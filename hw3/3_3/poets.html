<!DOCTYPE html>
<html lang="en">
  <head>
    <meta charset="UTF-8" />
    <meta http-equiv="X-UA-Compatible" content="IE=edge" />
    <meta name="viewport" content="width=device-width, initial-scale=1.0" />
    <title>Poets</title>
  </head>
  <body>
    <a href="../../index.html">На головну</a>
    <h1 align="center">Українські письменники</h1>
    <h2 id="zmist">Зміст</h2>
    <div>
      <ol>
        <li><a href="#taras">Тарас Шевченко</a></li>
        <li><a href="#ivan">Іван Франко</a></li>
        <li><a href="#lina">Ліна Костенко</a></li>
        <li><a href="#lesja">Лeся Українка</a></li>
        <li><a href="#vasyl">Василь Симоненко</a></li>
      </ol>
    </div>
    <main>
      <ul>
        <li>
          <h2 id="taras">Тарас Шевченко</h2>
          <p>
            Тарас Григорович Шевченко народився 25 лютого (9 березня за н. ст.)
            1814р. в с. Моринці Звенигородського повіту Київської губернії. Його
            батьки, що були кріпаками багатого поміщика В. В. Енгельгардта,
            незабаром переїхали до сусіднього села Кирилівки. 1822р. батько
            віддав його “в науку” до кирилівського дяка. За два роки Тарас
            навчився читати й писати, і, можливо, засвоїв якісь знання з
            арифметики. Читав він дещо й крім Псалтиря. У поезії “А. О.
            Козачковському” Шевченко згадував, як він школярем списував у
            бур'янах у саморобний зошит вірші Сковороди та колядку “Три царіє со
            дари”. Після смерті у 1823р. матері і 1825р. батька Тарас залишився
            сиротою. Деякий час був “школярем-попихачем” у дяка Богорського.
          </p>
          <p>
            Вже в шкільні роки малим Тарасом оволоділа непереборна пристрасть до
            малювання. Він мріяв “сделаться когда-нибудь хоть посредственным
            маляром” і вперто шукав у навколишніх селах учителя малювання. Та
            після кількох невдалих спроб повернувся до Кирилівки, де пас
            громадську череду і майже рік наймитував у священика Григорія
            Кошиця. Наприкінці 1828 або на початку 1829р. Тараса взято до
            поміщицького двору у Вільшані, яка дісталася в спадщину позашлюбному
            синові В. Енгельгардта, ад'ютантові віленського військового
            губернатора П. Енгельгардту. Восени 1829р. Шевченко супроводжує
            валку з майном молодого пана до Вільно. У списку дворових його
            записано здатним “на комнатного живописца”. Усе, що ми знаємо про
            дитину й підлітка Шевченка зі спогадів і його творів, малює нам
            характер незвичайний, натуру чутливу й вразливу на все добре й зле,
            мрійливу, самозаглиблену і водночас непокірливу, вольову і
            цілеспрямовану, яка не задовольняється тяжко здобутим у боротьбі за
            існування шматком хліба, а прагне чогось вищого. Це справді художня
            натура. Ці риси “незвичайності” хлопчика помітив ще його батько.
            Помираючи, він казав родичам: “Синові Тарасу із мого хазяйства
            нічого не треба; він не буде абияким чоловіком: з його буде або щось
            дуже добре, або велике ледащо; для його моє наслідство або нічого не
            буде значить, або нічого не поможе”.
          </p>
          <a href="#zmist">До змісту</a>
        </li>
        <li>
          <h2 id="ivan">Іван Франко</h2>
          <p>
            Іван Якович Франко народився 27 серпня 1856р. у підгірському виселку
            Нагуєвичі Дрогобицького повіту в родині сільського коваля. Вчився
            він у сільській школі, спочатку в Нагуєвичах, а потім у Ясениці
            Сільній, у Губичах; з 1864 по 1867 рік — у Дрогобицькій школі
            василіян, а далі у гімназії, яку закінчив 1875р. Його батько, Яків
            Іванович, помер, коли І. Франкові було лише близько одинадцяти
            років. Саме про смерть батька у 1871р. Франко написав свій перший
            вірш. Вітчим добре поставився до свого пасинка і дав йому змогу
            продовжувати навчання. Та невдовзі у молодого гімназиста померла і
            мати (1872 року), яку він дуже любив і присвятив їй свої згадки у
            вірші "Пісня і праця" (1883р.), у поемі "Гадки на межі" (1881p.). І
            після смерті матері Івана Франка вітчим, одружившись вдруге, не
            змінив свого ставлення до пасинка і допомагав йому продовжувати
            навчання. 26 липня 1875 року Іван Франко закінчує Дрогобицьку
            гімназію і одержує атестат зрілості.
          </p>
          <p>
            Вже з дитячих років "Кобзар" Т. Шевченка став його улюбленою книгою.
            В гімназії Франко глибоко цікавиться і знайомиться з літературою
            польською, німецькою, французькою, з латинськими класиками. Влітку
            1874 року І. Франко подорожує вперше самостійно по Підкарпаттю
            (Лолин, Тур'я, Волосенки і т. д.) і робить фольклорні записи, а
            восени 1875 року вступає на філософський факультет Львівського
            університету. Ще гімназистом він друкує свої перші літературні твори
            в студентському університетському журналі у Львові "Друг". Вступивши
            до студентського "Академічного гуртка", Франко став активним
            працівником і автором його органу "Друг": вміщує поезії, переклади,
            друкує першу велику повість "Петрії і Довбущуки", з особливим
            запалом знайомиться з російською революційно-демократичною
            літературою, друкує в "Друзі" (1877р.) переклад роману М.
            Чернишевського "Что делать?", перекладає вірші Пушкіна "Ворон к
            ворону летит" та "Русалка", що ввійшли в першу збірку поезій "Баляди
            і росказы" (1876р.). Доноси галицьких реакціонерів спричинилися до
            першого арешту І. Франка та членів редакції журналу "Друг". Після
            звільнення з тюрми (він просидів у тюрмі майже 8 місяців до суду, а
            засуджений був на 6 тижнів арешту) І. Франко, що був до того
            "соціалістом по симпатії, як мужик", включається в соціалістичний і
            робітничий рух Галичини, стає на шлях активної боротьби з
            австрійською монархією, з носіями соціального і національного гніту
            в ній. Разом з М. Павликом І. Франко починає видавати журнал
            "Громадський друг", у якому друкує свої вірші "Товаришам із тюрми",
            нарис "Патріотичні пориви", початок повісті "Boa constrictor". Коли
            ж поліція конфіскувала журнал (після другого номера), назву журналу
            було змінено на "Дзвін".
          </p>
          <p>
            Тут Франко друкує свій знаменитий програмний вірш "Каменярі" та
            оповідання "Моя стріча з Олексою". Четвертий — останній номер
            журналу вийшов під назвою "Молот". В ньому закінчив І. Франко
            друкування повісті "Boa constrictor", сатиричний вірш "Дума про
            Наума Безумовича", свою знамениту статтю "Література, її завдання і
            найважніші ціхи". Він студіює праці К. Маркса і Ф. Енгельса,
            перекладає розділ "Капіталу" та розділи з "Анти-Дюрінга" для видання
            їх окремими брошурами, пише передмови до цих брошур. В кінці 1878
            року І. Франко став редактором органу друкарів "Praca" і перетворює
            його на орган всіх робітників Львова. Він починає видавати "Дрібну
            бібліотеку", пише для віденського "Слов'янського альманаха" ряд
            новел, серед них "Муляра" для нової задуманої газети "Нова основа",
            "Борислав сміється", працює над перекладами "Німеччина" Г. Гейне,
            "Фауст" Гете, "Каїн" Байрона і т. д., укладає "Катехізис
            економічного соціалізму..." У березні 1880 року І. Франко виїжджає в
            Коломийський повіт. В дорозі письменника вдруге заарештовують у
            зв'язку з судовим процесом, що його вів австрійський уряд проти
            селян в Коломиї. Три місяці просидів І. Франко у тюрмі, після чого
            його було відправлено у супроводі поліцая до Нагуєвичів і ще раз по
            дорозі посаджено у Дрогобицьку тюрму, що її описав потім І. Франко в
            оповіданні "На дні". Повернувшись після таких "мадрівок" до Львова,
            І. Франко бере участь у робітничій газеті "Praca", пише
            соціалістичну програму "Чого хоче Галицька робітницька громада".
          </p>
          <a href="#zmist">До змісту</a>
        </li>
        <li>
          <h2 id="lina">Ліна Костенко</h2>
          <p>
            Ліна Василівна Костенко народилася 19 березня 1930р. в містечку
            Ржищеві на Київщині в родині вчителів. У 1936p. родина перебралася
            до Києва, де майбутня поетеса закінчила середню школу. Ці скупі дані
            біографічної довідки стануть хвилюючими поетичними мотивами, коли
            авторка згодом розповість у віршах про біженські дороги воєнних
            років і про «балетну школу» замінюваного поля, по якому доводилося
            ходити, і про перший — написаний в окопі — вірш.
          </p>
          <p>
            Після закінчення середньої школи молода поетеса навчається в
            Київському педінституті, а згодом — у Московському літературному
            інституті ім. О. М. Горького, який закінчила 1956р. Ліна Костенко
            була однією з перших і найпримітніших у плеяді молодих українських
            поетів, що виступили на рубежі 50—60-х років. Збірки її віршів
            «Проміння землі» (1957) та «Вітрила» (1958) викликали інтерес читача
            й критики, а книга «Мандрівки серця», що вийшла в 1961р., не тільки
            закріпила успіх, а й засвідчила справжню творчу зрілість поетеси,
            поставила її ім’я серед визначних майстрів української поезії.
          </p>
          <a href="#zmist">До змісту</a>
        </li>
        <li>
          <h2 id="lesja">Лeся Українка</h2>
          <p>
            Леся Українка (Лариса Петрівна Косач) народилася 25 лютого 1871р. у
            Новограді-Волинському. Мати її — письменниця Олена Пчілка — і батько
            — юрист — багато уваги приділяли гуманітарній освіті дітей,
            розвивали інтерес до літератури, вивчення мов, перекладацької
            роботи. Серед близького оточення майбутньої поетеси були відомі
            культурні діячі: М. Драгоманов (її дядько по матері), М. Старицький,
            М. Лисенко. Все це сприяло ранньому входженню Лесі в літературу: в
            дев'ять років вона вже писала вірші, у тринадцять почала
            друкуватись. У 1884р. у Львові в журналі "Зоря" було опубліковано
            два вірші ("Конвалія" і "Сафо"), під якими вперше з'явилось ім'я —
            Леся Українка. Дитячі роки поетеси минали на Поліссі. Взимку Косачі
            жили в Луцьку, а літом — у с. Колодяжне. Серед факторів, які
            впливали на формування таланту Лесі Українки, була музика. "Мені
            часом здається, — писала вона, — що з мене вийшов би далеко кращий
            музика, ніж поет, та тільки біда, що натура утяла мені кепський
            жарт". Цей "жарт" — початок туберкульозу, з яким вона боролась усе
            життя. Хвороба спричинилась до того, що дівчинка не ходила до школи,
            однак завдяки матері, а також М. Драгоманову, який мав великий вплив
            на духовний розвиток Лесі Українки, вона дістала глибоку і
            різнобічну освіту. Письменниця знала більше десяти мов, вітчизняну і
            світову літературу, історію, філософію. Так, наприклад, у 19 років
            вона написала для своєї сестри підручник "Стародавня історія східних
            народів". У 1879р. було заарештовано і вислано до Сибіру тітку Лесі
            Олену Косач, яка належала до київського гуртка "бунтарів", там же, в
            Карійській тюрмі, загинула мати її найближчої товаришки — Марія
            Ковалевська. Враження тих літ виявилися такими сильними й
            пам'ятними, що пізніше ожили у віршах "Віче", "Мати-невільниця",
            "Забуті слова", "Епілог". Ідеалом для поетеси стає герой, який,
            пробитий списом, шепоче: "Убий, не здамся!" З кінця 80-х рр. Леся
            Українка живе у Києві. На початку 1893р.
          </p>
          <p>
            у Львові виходить перша збірка поезій Лесі Українки — "На крилах
            пісень". Збірку відкриває цикл лірики "Сім струн", з якого постає
            образ "бездольної матері" України, що дістає свій розвиток у циклі
            "Сльози-перли". Два наступних цикли — "Подорож до моря" і "Кримські
            спогади" — привертають увагу не тільки любов'ю до рідної землі,
            красою пейзажних малюнків, а й плином рефлексій ліричного героя,
            думка якого раз по раз звертається до проблеми волі і неволі. Серед
            вміщених у збірці творів виділяється вірш "Contra spem spero", що
            сприймається як кредо молодої письменниці, декларація її
            незнищенного оптимізму. Та особливо гостро — як заклик і гасло —
            прозвучали у тогочасній суспільній атмосфері "Досвітні огні". 1892р.
            у Львові виходить "Книга пісень" Г. Гейне, де Лесі Українці належали
            92 переклади. Вона перекладає також поезію в прозі І. Тургенева
            "Німфи", уривок з поеми А. Міцкевича "Конрад Валленрод", поетичні
            твори В. Гюго "Лагідні поети, співайте" і "Сірома", уривки з
            "Одіссеї" Гомера, індійські обрядові гімни із збірки "Ріг-Веди". Як
            перекладач Леся Українка додержує принципу змістової точності,
            уникає стилізації. Початок роботи Лесі Українки над прозовими
            жанрами пов'язаний з діяльністю гуртка київської літературної молоді
            "Плеяда". Тут готували видання для народу з історії, географії,
            перекладали твори російських та зарубіжних письменників; гуртківці
            писали і власні твори, які оцінювались на конкурсах. Так були
            написані і деякі оповідання Лесі Українки, присвячені переважно
            соціально-побутовим темам. Вони друкувалися в журналах "Зоря" ("Така
            її доля", "Святий вечір", "Весняні співи", "Жаль"), "Дзвінок"
            ("Метелик", "Біда навчить"). У 1894 — 1895 рр. Леся Українка
            перебувала в Болгарії у Драгоманова. У Болгарії була написана
            переважна частина циклу політичної лірики "Невільничі пісні".
            Поетеса говорить, що розстається з рожевими мріями, із скаргами на
            долю і сльозами та свідомо приймає свій терновий вінок.
          </p>
          <p>
            Вона відчуває в собі народження нової людини — як криці у вогні
            ("Північні думи", "О, знаю я, багато ще промчить"). Письменниця
            підтримує галицьку радикальну пресу, публікує у львівському журналі
            "Народ" статтю "Безпардонний патріотизм" та вірш-памфлет "Пророчий
            сон патріота", що є відгуком на проватіканські статті газети
            "Буковина". Це було нове явище в її творчості — сатира, спрямована
            проти українського буржуазного націоналізму та клерикалізму. Твори
            публікувались під криптонімом "Н. С. Ж.". З 1893р. вона перебуває
            під таємним наглядом, підтримує тісні зв'язки з особами, які були на
            засланні і багатьма студентами "сумнівної політичної
            благонадійності". У 1898р. у "Літературно-науковому віснику"
            з'являється стаття І. Франка про творчість Лесі Українки, в якій він
            ставить поетесу в один ряд з Шевченком. 1899р. у Львові виходить
            друга збірка поезій — "Думи і мрії". Сюди ввійшли цикли "Мелодії",
            "Невільничі пісні", "Відгуки", поеми "Давня казка" і "Роберт Брюс,
            король шотландський". Ця збірка засвідчила безсумнівний злет
            творчості молодої поетеси. В 1900р. в Петербурзі Леся Українка
            знайомиться з російськими літераторами, які групувались навколо
            журналу "Жизнь". Леся Українка вмістила в "Жизни" чотири статті:
            "Два направлення в новейшей итальянской литературе", "Малорусские
            писатели на Буковине", "Заметки о новейшей польской литературе",
            "Новые перспективы и старые тени". Підготована до друку стаття
            "Новейшая общественная драма" була заборонена цензурою, а дві інші —
            "Народничество в Германии" і "Михаэль Крамер.
          </p>
          <p>
            Последняя драма Гергарта Гауптмана" — не були опубліковані, бо 8
            червня 1901р. журнал ліквідовано. Більшість своїх статей для "Жизни"
            Леся Українка писала в Мінську біля смертельно хворого С.
            Мержинського. В одну з найстрашніших ночей у стані невимовної туги
            створила вона драматичну поему "Одержима" (1901), в якій вибух
            інтимного почуття, викликаний нелюдськими стражданнями вмираючого
            товариша, спрямовується в широке русло вибору людиною життєвого
            шляху і тієї ідеї, якій вона служить увесь свій вік (ці питання
            звучать уже у вірші "Завжди терновий вінець...", написаному за
            кілька місяців до "Одержимої", і широко розроблені у драмі "Адвокат
            Мартіан", 1913). С. Мержинському присвячені також "Я бачила, як ти
            хиливсь додолу", "Мрія далекая, мрія минулая", "Калина" та інші
            вірші — цілий цикл інтимної лірики. Трагічні переживання поетеси
            відлунюються також у поемі "Віла-посестра". Пережита особиста драма
            позначилась на загостренні хвороби легень, і Леся Українка їде на
            Буковину, далі — Гуцульщину рятувати підірване здоров'я. В 1902р. у
            Чернівцях з ініціативи студентів університету, які тепло вітали
            поетесу, виходить третя збірка її поезій — "Відгуки". Вона
            складається з циклів "З невольницьких пісень", "Ритми", "Хвилини",
            шести легенд і драматичної поеми "Одержима".
          </p>
          <a href="#zmist">До змісту</a>
        </li>
        <li>
          <h2 id="vasyl">Василь Симоненко</h2>
          <p>
            Народився Василь Симоненко у селі Біївці на Полтавщині. Спочатку, 5
            класів, навчався у Біївській початковій школі. Далі - у сусідніх
            селах Єнківцях і Тарандинці, до яких доводилось йти 9 км в один бік.
            Після закінчення середньої школи, 1952 році, вступив на факультет
            журналістики Київського університету. Тут він пише багато віршів,
            стає членом літературної студії. У 1957 році закінчив факультет
            журналістики і почав працювати. Працював в обласних газетах
            "Черкаська правда" і "Молодь Черкащини". В останній очолив відділ
            пропаганди. Пізніше працював кореспондентом "Робітничої Газети" в
            Черкаській області. У 1960 році у Києві був заснований Клуб творчої
            молоді. Василь Симоненко на той час жив і працював у Черкасах, але
            разом з іншими став душею цього Клубу.
          </p>
          <p>
            Тоді ж набули великої популярності самвидавні поезії Симоненка, що
            поклали початок українському рухові опору 1960-70-х pp. Тематично
            вони становили сатиру на радянський лад, зображували важке життя
            радянських людей, особливо селянства, викривали жорстокості
            радянської деспотії. Доля самвидавної поезії Василя Симоненка
            невідома. У сучасній Україні опублікована лише незначна її частині і
            то у сфальшованому вигляді. У 1962 році разом з Аллою Горською та
            Лесем Танюком виявив місця поховань розстріляних органами НКВС на
            Лук'янівському та Васильківському цвинтарях, а також у Биківні.
            Влітку цього ж року Василя Симоменка жорстоко побили працівники
            міліції. Відтоді його здоров'я почало сильно погіршуватися. Писати
            вірші почав ще в студентські роки, але багато з них не проходили
            радянської цензури.
          </p>
          <a href="#zmist">До змісту</a>
        </li>
      </ul>
    </main>
  </body>
</html>
